Müzzemmil Suresi (المزمل)
Kuran-ı Kerim

Ey örtüsüne bürünen!

Gecenin birazında kalk!

Gecenin yarısında veya ondan biraz önce.

Veya gecenin yarısından biraz sonra. Ve daveti düzgün bir şekilde duyur.

Biz, sana ağır bir söz bırakacağız.

Kuşkusuz gece, bir oluşu gerçekleştirmek için söz bakımından daha etkilidir.

Gündüz, uzun süre uğraşacağın işler var.

Rabb'inin adını an ve bütün benliğinle yalnızca O'na yönel.

O, doğunun ve batının Rabb'idir. O'ndan başka ilah yoktur. Öyleyse yalnız O'nu vekil edin.

Onların söylediklerine sabret. Ve onlardan güzellikle uzak dur.

Varlık sahibi, yalanlayıcıları Bana bırak. Onlara biraz süre tanı.

Bizim yanımızda prangalar ve Cehennem var.

Ve boğazı tıkayan yiyecek ve acı bir azap vardır.

O Gün yeryüzü ve dağlar şiddetle sarsılır ve dağlar dağılmış kum yığınları gibi olur.

Size tanıklık edecek bir Resul gönderdik. Tıpkı Firavun'a da bir Resul gönderdiğimiz gibi.

Firavun Resul'e isyan etti. Bunun üzerine onu çok zorlu bir tutuşla tutuverdik.

Eğer Kafirlerden olursanız, çocukların saçlarını ağartan o günden kendinizi nasıl koruyacaksınız?

Gök, o günün şiddeti ile çatlayıp parçalanacak ve O'nun uyarısı gerçekleşecektir.

Bu bir öğüttür. Dileyen Rabb'ine götüren bir yol edinir.

Kuşkusuz Rabb'in, senin gecenin üçte ikisine yakın, yarısı ve üçte biri kadar ayakta durduğunu biliyor; seninle beraber olanlardan bir topluluk da öyle. Allah, geceyi ve gündüzü takdir eder. Sizin bunu sayamayacağınızı bildi de size lütufta bulundu. O halde Kur'an'dan kolayınıza geleni okuyun. Allah, içinizde hastalar olacağını, bir kısmınızın Allah'ın lütfundan rızık aramak için yeryüzünde dolaşacağını, diğer bir kısmınızın ise Allah yolunda savaşacağını biliyor. O halde Kur'an'dan kolayınıza geleni okuyun. Salatı ikame edin, zekatı verin ve Allah'a güzel bir borç verin. Kendiniz için önceden ne iyilik gönderirseniz, onu Allah'ın yanında daha hayırlı ve mükafat bakımından daha büyük olarak bulursunuz. Allah'tan bağışlanma dileyin. Kuşkusuz Allah çok bağışlayan, çok merhametlidir.
