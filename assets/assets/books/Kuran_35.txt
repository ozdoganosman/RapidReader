Beled Suresi (البلد)
Kuran-ı Kerim

Hayır! Bu beldeye yemin ederim!

Senin de içinde yaşadığın beldeye,

Ant olsun doğurana ve doğurduğuna!

Biz insanı gerçekten zorluk arasında yarattık.

Kendisine hiç kimsenin güç yetiremeyeceğini mi sanıyor?

"Yığınlarca mal harcadım." diyor.

Kendisini hiç kimsenin görmediğini mi sanıyor?

Ona iki gözü Biz vermedik mi?

Bir dil ve iki dudak.

Ona iki yol gösterdik.

Ne var ki o, sarp yokuşu aşmayı göze alamadı.

Bilir misin nedir sarp yokuş?

Boynu çözmektir,

Veya darlık ve yoklukta doyurmaktır;

Yakınlık sahibi olan yetimi,

Veya hiçbir şeyi olmayan miskini,

Sonra birbirlerine sabrı ve merhameti tavsiye eden iman edenlerden olmaktır.

İşte onlar, Ashab-ı Meymene'dir.

Ayetlerimizi küfredenler Ashab-ı Meşeme'dir.

Onlara, üzerlerine kapıları kapatılmış bir ateş vardır.
