A'lâ Suresi (الأعلى)
Kuran-ı Kerim

Rabb'inin yüce adını tesbih et.

O ki yarattı ve düzene koydu.

O ki takdir etti ve yol gösterdi.

O ki yerden bitkiler, yeşillikler çıkardı.

Derken onu kuru, kararmış çer çöp haline getirdi.

Sana okutacağız; bir daha unutmayacaksın;

Allah, aksini dilemedikçe. Kuşkusuz O, açık ve gizli olanı bilir.

Kolay gelmesi için, sana yeterince kolaylaştıracağız.

O halde öğüt ver, öğüt yararlı olacaksa!

Huşu duyan kimse öğüt alacaktır.

Şaki olan ondan kaçınır.

Ki o, büyük ateşe atılacaktır.

Sonra orada ölüm de yok, yaşam da.

Doğrusu arınan kimse kurtuluşa ermiştir;

Rabb'inin adını anıp salla eden.

Ne var ki siz dünya hayatını tercih ediyorsunuz.

Oysaki ahiret hayatı daha hayırlı ve daha kalıcıdır.

Bu, önceki sahifelerde de vardı.

İbrahim'ın ve Musa'nın sahifelerinde.
