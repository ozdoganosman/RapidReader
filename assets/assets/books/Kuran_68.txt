Gaşiye Suresi (الغاشية)
Kuran-ı Kerim

Ğaşiyenin hadisi sana geldi mi?

O Gün birtakım yüzler öne düşüktür;

Bitmiş, tükenmiş olarak.

Kızgın ateşe atılacaklar.

Kaynar bir kaynaktan içirilirler.

Onlar için kuru dikenli bir bitkiden başka yiyecek yoktur;

O, beslemez ve açlığı gidermez.

O Gün birtakım yüzler nimetler içindedirler.

Yaptıklarından dolayı hoşnutturlar.

Mükemmel bir bahçededirler.

Orada boş söz duymazlar.

Orada devamlı akan bir pınar vardır.

Yükseklere kurulmuş divanlar,

İçime hazır içecekler,

Sıra sıra yastıklar,

Serilmiş halılar vardır.

Hiç mi deveye bakmıyorlar, nasıl yaratılmış?

Ve gökyüzüne, nasıl yükseltilmiş?

Ve dağlara, nasıl dikilmişler?

Ve yeryüzüne, nasıl yayılıp döşenmiş?

Öğüt ver; sen yalnızca öğüt vericisin.

Kimseyi zorla inandıracak değilsin.

Ancak kim yüz çevirir ve kafir olursa,

Allah, ona en büyük azapla azap eder.

Kuşkusuz onların dönüşü Bizedir.

Sonra, kuşkusuz onların hesapları kesinlikle Bize aittir.
