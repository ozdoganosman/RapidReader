Beyyine Suresi (البينة)
Kuran-ı Kerim

Kitap Ehli'nden ve Müşriklerden Kafirler kendilerine beyyine gelmeden ayrılığa düşmüş değillerdi.

Onlara tertemiz sayfalar okuyan, Allah tarafından görevlendirilen bir Resul.

Onda değerli kitaplar vardır.

Kitap verilmiş olanlar, kendilerine beyyine geldikten sonra ayrılığa düştüler.

Oysa Allah'a kulluktan ve dini hanifler olarak O'na has kılmaktan ve salatı ikame etmekten, zekatı yapmaktan başka bir şeyle emrolunmadılar. İşte doğru din budur.

Kitap Ehli'nden Kafirler ve Müşrikler, içinde sürekli kalmak üzere Cehennem ateşindedirler. İşte onlar, yaratılmışların şerlileridirler.

İman Eden ve salihatı yapan kimseler; işte onlar yaratılanların hayırlı olanlarıdır.

Onların, Rabb'leri yanındaki ödülleri; onlar için içinden nehirlerin aktığı cennetler vardır. Orada süresiz kalacaklar. Allah onlardan, onlar da O'ndan razı olmuşlardır. İşte bu, Rabb'ine huşu duyan kimseler içindir.
