Rahman Suresi (الرحمن)
Kuran-ı Kerim

Rahman.

Kur'an'ı öğretti.

İnsanı yarattı.

Ona beyanı öğretti.

Güneş ve Ay hesap iledir.

Bitkiler ve ağaçlar, ikisi de secde ederler.

Ve sema; onu yükseltti. Ve ölçüyü koydu.

Ölçüyü çiğnemeyin.

Tartıyı hakkaniyetle ayakta tutun. Ölçüyü eksiltmeyin.

Ve yeryüzü; onu yaratıklar için alçalttı.

Orada meyveler ve salkım salkım hurma ağaçları var.

Yapraklı taneler ve güzel kokulu bitkiler var.

O halde ikiniz, Rabb'inizin hangi nimetlerini yalanlayabilirsiniz?

İnsanı salsalinden, çömlek gibi pişmiş kuru çamurdan yarattı.

Ve cinleri dumanı olmayan ateşten yarattı.

O halde siz ikiniz, Rabb'inizin hangi nimetlerini yalanlayabilirsiniz?

İki doğunun ve iki batının Rabb'idir.

O halde siz ikiniz, Rabb'inizin hangi nimetlerini yalanlayabilirsiniz?

İki denizi birbirine kavuşmak üzere saldı.

Aralarında bir engel var, birbirlerinin sınırını geçip karışmıyorlar.

O halde siz ikiniz, Rabb'inizin hangi nimetlerini yalanlayabilirsiniz?

İkisinden de inci ve mercan çıkar.

O halde siz ikiniz, Rabb'inizin hangi nimetlerini yalanlayabilirsiniz?

Denizde akıp giden, dağlar gibi yapılmış olan gemiler O'nundur.

O halde siz ikiniz, Rabb'inizin hangi nimetlerini yalanlayabilirsiniz?

Onun üzerindeki herkes yok olacaktır.

Kalıcı olan yalnız Celal ve İkram Sahibi Rabb'inin kendisidir.

O halde siz ikiniz, Rabb'inizin hangi nimetlerini yalanlayabilirsiniz?

Göklerde ve yerde olanlar, O'ndan isterler. O, her gün bir şan işindedir.

O halde siz ikiniz, Rabb'inizin hangi nimetlerini yalanlayabilirsiniz?

Ey iki büyük grup! Yakında sizin hesabınıza bakacağız!

O halde siz ikiniz, Rabb'inizin hangi nimetlerini yalanlayabilirsiniz?

Ey cin ve ins toplulukları! Eğer göklerin ve yerin ötesine geçmeye güç yettirebilirseniz, haydi geçin. Ancak aşma yetkisi verilmeden geçemezsiniz.

O halde siz ikiniz, Rabb'inizin hangi nimetlerini yalanlayabilirsiniz?

İkinizin üzerine ateşten bir alev ve duman gönderilir ve siz yardımlaşamazsınız.

O halde siz ikiniz, Rabb'inizin hangi nimetlerini yalanlayabilirsiniz?

Gök parçalanıp kırmızı gül renginde yağ eriyiğine dönüştüğü zaman;

O halde siz ikiniz, Rabb'inizin hangi nimetlerini yalanlayabilirsiniz?

İşte O Gün, ins ve cine suçları sorulmaz.

O halde siz ikiniz, Rabb'inizin hangi nimetlerini yalanlayabilirsiniz?

Suçlular simalarından tanınır. Alınlarından ve ayaklarından yakalanırlar.

O halde siz ikiniz, Rabb'inizin hangi nimetlerini yalanlayabilirsiniz?

İşte bu, suçluların yalanladığı Cehennem'dir.

Onunla kaynar su arasında dolaşır dururlar.

O halde siz ikiniz, Rabb'inizin hangi nimetlerini yalanlayabilirsiniz?

Rabb'inin makamından korkanlar için iki Cennet vardır.

O halde siz ikiniz, Rabb'inizin hangi nimetlerini yalanlayabilirsiniz?

İkisinin de çeşit çeşit ağaçları vardır.

O halde siz ikiniz, Rabb'inizin hangi nimetlerini yalanlayabilirsiniz?

İkisinde de akıp giden iki pınar vardır.

O halde siz ikiniz, Rabb'inizin hangi nimetlerini yalanlayabilirsiniz?

İkisinde de her meyveden çift çift vardır.

O halde siz ikiniz, Rabb'inizin hangi nimetlerini yalanlayabilirsiniz?

Astarları kalın ipekten minderlere yaslanırlar. İki Cennet'in meyvesi alınabilecek yakınlıktadır.

O halde siz ikiniz, Rabb'inizin hangi nimetlerini yalanlayabilirsiniz?

Onlarda daha önce ins ve cinnin dokunmadığı, bakışlarını başkasından çekmiş eşler vardır.

O halde siz ikiniz, Rabb'inizin hangi nimetlerini yalanlayabilirsiniz?

Onlar, adeta yakut ve mercan gibidirler.

O halde siz ikiniz, Rabb'inizin hangi nimetlerini yalanlayabilirsiniz?

İyiliğin karşılığı, iyilikten başka olabilir mi?

O halde siz ikiniz, Rabb'inizin hangi nimetlerini yalanlayabilirsiniz?

Bu ikisinden başka iki cennet daha var.

O halde siz ikiniz, Rabb'inizin hangi nimetlerini yalanlayabilirsiniz?

İkisi de yemyeşildir.

O halde siz ikiniz, Rabb'inizin hangi nimetlerini yalanlayabilirsiniz?

İkisinde de coşkun iki su kaynağı vardır.

O halde siz ikiniz, Rabb'inizin hangi nimetlerini yalanlayabilirsiniz?

İkisinde de meyve, hurma ve nar vardır.

O halde siz ikiniz, Rabb'inizin hangi nimetlerini yalanlayabilirsiniz?

Onlarda hayırlar ve iyilikler vardır.

O halde siz ikiniz, Rabb'inizin hangi nimetlerini yalanlayabilirsiniz?

Çadırlarda korunaklı huriler vardır.

O halde siz ikiniz, Rabb'inizin hangi nimetlerini yalanlayabilirsiniz?

Onlara daha önce ins ve cin1 dokunmadı.

O halde siz ikiniz, Rabb'inizin hangi nimetlerini yalanlayabilirsiniz?

En iyi döşeklerin üzerinde yeşil yastıklara yaslanırlar.

O halde siz ikiniz, Rabb'inizin hangi nimetlerini yalanlayabilirsiniz?

Celal ve İkram Sahibi Olan Rabb'inin ismi ne yücedir.
