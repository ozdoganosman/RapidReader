Tekvir Suresi (التكوير)
Kuran-ı Kerim

Güneş köreltildiği zaman,

Yıldızlar bulanıklaştığı zaman,

Dağlar yürütüldüğü zaman,

Gebe develer başıboş bırakıldığı zaman,

Vahşi hayvanlar bir araya toplandıkları zaman,

Denizler kaynatıldığı zaman,

Nefisler eşleştirildiği zaman,

O diri diri toprağa gömülen kıza sorulduğu zaman;

Hangi suçtan dolayı öldürüldüğü!

Defterler açıldığı zaman,

Gök soyulduğu zaman,

Cehennem kızıştırıldığı zaman,

Cennet yaklaştırıldığı zaman,

İnsan, kendisi ile ne getirdiğini görecektir.

Hayır, ant olsun sinenlere,

Yörüngesinde dönenlere,

Kararmaya başladığı an geceye,

Soluk almaya başladığı zaman sabaha ant olsun ki,

Kuşkusuz o çok şerefli bir resul sözüdür;

Güç sahibi, arşın sahibi yanında itibarlıdır.

Kendisine itaat edilen, orada güvenilendir.

Arkadaşınız mecnun değildir.

Ant olsun o, onu açık ufukta gördü.

O vahyi gizlemez.

O, taşlanmış şeytanın sözü değildir.

O halde nereye gidiyorsunuz?

O alemler için zikirden başka bir şey değildir.

Sizden doğru yoldan gitmek isteyenler için.

Alemlerin Rabb'i Allah dilemedikçe siz dileyemezsiniz.
