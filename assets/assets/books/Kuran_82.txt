İnfitar Suresi (الانفطار)
Kuran-ı Kerim

Göğün yasaları yeniden belirlendiği zaman,

Yıldızlar dağıldığı zaman,

Denizler kabarıp taştığı zaman,

Kabirler alt üst edildiği zaman,

Herkes yaptığını ve yapmadığını bilecek.

Ey insan! Kerim olan Rabb'ine karşı seni aldatan nedir?

Seni yarattı, sonra sana şekil verdi, organlarını uyumlu ve dengeli yaptı.

Seni dilediği şekilde düzenledi.

Hayır! Bilakis, siz dini yalanlıyorsunuz!

Sizin üzerinizde kesinlikle kaydediciler var,

Şerefli yazıcılar.

Yaptığınız her şeyi bilirler.

Birr olanlar nimet içindedirler.

Facirler Cehennem'dedirler.

Din Günü ona yaslanırlar.

Onlar, onda yanıp bitecek değillerdir.

Din Günü'nün ne olduğunu sen nereden bileceksin?

Evet, Din Günü'nün ne olduğunu sen nereden bileceksin?

O, kimsenin kimseye yardım etmeye gücünün yetmeyeceği bir gündür. O gün karar vermek bütünüyle Allah'a aittir.
