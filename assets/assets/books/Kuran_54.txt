Hicr Suresi (الحجر)
Kuran-ı Kerim

Elif, Lam, Ra. İşte bunlar, Kitap'ın ve Kur'an-ı Mubin'in ayetleridir.

Gün gelecek, Kafirler: "Keşke Müslim olsaydık." diye yakınacaklar.

Bırak onları; yiyip, içip faydalansınlar; beklentileri onları oyalasın. Fakat yakında gerçeği anlayacaklar.

Biz, hiçbir kenti, bilinen bir kitabı olmaksızın helak etmedik.

Hiçbir toplum, ecelini öne alamaz ve geciktiremez.

"Ey! Kendisine Zikir indirildiğini söyleyen, sen gerçekten mecnunsun!" dediler.

"Eğer doğru söylüyorsan, bize melekleri getir de görelim!"

Biz, melekleri ancak Hakk ile indiririz. O zaman da işleri bitirilmiş olur.

Zikri Biz indirdik ve kesinlikle onun koruyucusu da Biziz.

Ve ant olsun ki senden önceki geçmiş topluluklara da gönderdik.

Kendilerine gelen resullerden alay etmedikleri olmadı.

Böylece onu mücrimlerin kalplerine sokarız.

Kendilerinden öncekilerin sünneti geçtiği halde ona inanmazlar.

Gökten bir kapı açsak da oraya çıksalar bile.

"Herhalde gözlerimiz döndürüldü, doğrusu büyülenmiş bir topluluğuz." derlerdi.

Ant olsun, Biz, semada burçlar yaptık ve bakanlar için onu donattık.

Onu her racim şeytandan koruduk.

Ancak, kulak hırsızlığı yapan olursa, onu parlak bir alev kovalar.

Yeryüzünü yaydık ve oraya ağır baskılar yerleştirdik. Ve orada her türlü bitkiyi bir ölçüye göre yetiştirdik.

Sizin için de geçimlerini sizin sağlamadıklarınız için de orada, geçim kaynakları meydana getirdik.

Hazineleri Bizim yanımızda olmayan hiçbir şey yoktur. Ve Biz, bilinen bir kaderi olmaksızın onu indirmeyiz.

Biz, rüzgarları aşılayıcı olarak gönderdik. Gökten su indirdik ve sizi onunla suya kavuşturduk. Onun hazinelerini oluşturan siz değilsiniz.

Sadece Biz diriltir ve Biz öldürürüz. Ve varis olan da Biziz.

Ant olsun ki, sizden öncekileri biliyoruz. Ve ant olsun ki sizden sonrakileri de biliyoruz.

Rabb'in, bizzat onları haşreder. Kuşkusuz O, En İyi Hüküm Veren'dir, Her Şeyi Bilen'dir.

Ant olsun ki; Biz, insanı salsalinden, dönüşüme uğramış bir balçıktan yarattık.

Cinni daha önce "Semum'un ateşinden" yarattık.

Hani Rabb'in meleklere: "Ben salsalinden, dönüşüme uğramış bir balçıktan, bir beşer yaratacağım." demişti.

"Onu biçimlendirip ve ona ruhumdan üflediğimde, hemen ona secde edin!"

Bunun üzerine bütün melekler ona secde ettiler.

İblis hariç. O, secde edenlerle birlikte olmaktan kaçındı.

"Ey iblis! Neden secde edenlerle birlikte olmadın?" dedi.

İblis: "Ben; salsalinden, dönüşüme uğramış bir balçıktan yarattığın bir beşere, secde etmem." Dedi.

Allah: "Çık oradan! Sen kesinlikle kovulmuş birisin." dedi.

"Lanet, Din Günü'ne kadar senin üzerindedir." dedi.

İblis: "Rabbim! Öyleyse yeniden diriltilecekleri güne kadar, bana süre tanı." dedi.

Allah: "Sen, süre verilenlerdensin;"

"Bilinen zamanın gününe kadar." dedi.

İblis: "Rabb'im! Beni azdırmandan dolayı, ben de yeryüzündeki her şeyi cazip göstererek, kesinlikle onların hepsini azdıracağım."

"Ancak onlardan muhles kulların hariç."

Allah: "Bu, Bana varan dosdoğru yoldur." dedi.

Sana uyan azgınlar hariç, kullarım üzerinde hiçbir yaptırım gücün yoktur.

Onların tamamının buluşma yeri Cehennem'dir.

Onun yedi kapısı vardır. Her kapıya onlardan bir grup ayrılmıştır.

Takva sahipleri, Cennetlerde ve pınarların başlarındadırlar.

Onlara: "Güven ve esenlik içinde oraya girin." denecek.

Ve onların göğüslerindeki kötü duyguların tamamını yok ettik. Onlar, kardeşler olarak, tahtlar üzerinde karşı karşıya otururlar.

Orada, kendilerine hiçbir yorgunluk dokunmaz ve oradan hiç çıkarılmayacaklardır.

Kullarıma haber ver: "Ben, Çok Bağışlayıcıyım, Kesintisiz Rahmet Sahibiyim."

Fakat azabım, elem verici bir azaptır.

Onlara İbrahim'in misafirlerinden haber ver.

İbrahim'in yanına girdiklerinde, "Selam." dediler. İbrahim: "Doğrusu, sizden korkuyoruz." dedi.

Onlar: "Korkma! Biz, sana alim bir oğul müjdeliyoruz." dediler.

İbrahim: "Ben yaşlı bir beşer olduğum halde mi, beni müjdeliyorsunuz? Neye dayanarak bu müjdeyi veriyorsunuz?"

Onlar: "Seni, hakk ile müjdeliyoruz. Asla ümidini kesenlerden olma." dediler.

İbrahim: "Rabb'inin rahmetinden, sapkınlardan başka kim ümidini keser?" dedi.

İbrahim: "Ey elçiler! Sizin niyetiniz ne?" dedi.

"Biz, suç işleyen bir halka gönderildik." dediler.

"Ancak Lut ailesinin tamamını kurtaracağız."

"Onun karısı hariç. Onun, mutlaka geride kalanlardan olmasını takdir ettik."

Elçiler, Lut'un ailesine geldiklerinde,

Lut: "Doğrusu çekinilecek kimselersiniz." dedi.

Elçiler: "Hayır! Biz sana hakkında kuşku duyulan azabın haberini getirdik;"

"Doğru söyleyenleriz! Biz sana Hakk'ı getirdik."

"Hemen gecenin bir bölümünde, aileni yola çıkar, arkalarından onları takip et. Sağa sola takılıp oyalanmadan, bir an önce emrolunduğunuz yere doğru gidin."

Sabaha girerlerken, onların kökünün kesileceği kararımızı, ona bildirdik.

Şehir halkı sevinerek geldiler.

Lut: "Bunlar benim misafirlerim. Sakın beni mahcup etmeyin;"

"Allah'a karşı takva sahibi olun. Beni rezil etmeyin." dedi.

Şehir halkı: "Seni, başkalarının işine karışmaktan men etmedik mi?" dediler.

Lut. "Eğer bir şey yapacaksanız işte kızlarım." dedi.

Ömrüne ant olsun ki, onlar sarhoşlukları içinde bocalayıp duruyorlardı.

Tan yeri ağarırken korkunç bir ses onları yakaladı.

Böylece şehri altüst ettik ve üzerlerine balçıktan pişirilmiş taşlar yağdırdık.

Bunda, derin kavrayış yetisi olanlar için kesinlikle ayetler vardır.

O, bir yol üzerinde durmaktadır.

Bunda, iman edenler için bir ayet vardır.

Eykeliler gerçekten zalim kimselerdi.

Onlardan intikam aldık. İkisi de kesinlikle açık bir rehberdir.

Ant olsun ki Hicr halkı da gönderilen elçileri yalanladı.

Onlara ayetlerimizi verdik, fakat ondan yüz çevirdiler.

Güya dağlardan güvenli evler yontuyorlardı.

Derken, sabaha karşı korkunç bir ses onları yakaladı.

Sahip oldukları şeylerin, kendilerine hiçbir yararı olmadı.

Biz; gökleri, yeri ve ikisinin arasındakilerini Hakk ile yarattık. Elbette ki o Sa'at mutlaka gelecektir. O halde, sen onlara aldırış etme ve güzelce yüz çevir.

Rabb'in Her Şeyi Yaratan'dır ve Her Şeyi Bilen'dir.

Ant olsun ki sana seb'an mine'l- mesani ve yüce Kur'an'ı verdik.

Onlardan bazılarına, kat kat vererek, kendilerini yararlandırdığımız şeylere imrenme. Onlar için üzülme. Sen, Mü'minlere kol kanat ger.

De ki: "Ben ancak apaçık bir uyarıcıyım."

Muktesimlere indirdiğimiz şey gibi.

Onlar şimdi de Kur'an'ı parça parça yaptılar.

Rabb'ine ant olsun ki kesinlikle onların hepsine soracağız.

Yaptıkları şeylerden.

Emrolunduğun şeyi açıkça söyle ve Müşriklere aldırma.

Alay edenlere karşı, Biz, sana yeteriz.

Allah'ın yanı sıra başka ilah edinenler, yakında gerçeği anlayacaklar!

Ant olsun; Biz, onların söylediklerinden dolayı senin göğsünün daraldığını biliyoruz.

Rabb'ini hamd ile tesbih et ve secde edenlerden ol.

Sana yakin gelinceye kadar, Rabb'ine kulluk et!
