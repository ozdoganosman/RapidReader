Hakka Suresi (الحاقة)
Kuran-ı Kerim

Gerçekleşeceği kesin olan!

Nedir gerçekleşeceği kesin olan?

Gerçekleşeceği kesin olanın ne olduğunu, nereden bileceksin?

Semud ve Ad halkı Karia'yı yalanladılar.

Bu nedenle Semud halkı büyük bir yıkımla yok edildi.

Ad halkı ise kasıp kavuran, şiddetli bir fırtına ile yok edildi.

Onu, yedi gece ve sekiz gün; hiç ara vermeden üzerlerine musallat etti. Öyle ki, o halkı, orada kökünden sökülmüş hurma ağacı kütükleri gibi yere serilmiş görürsün.

Artık onlara ait bir kalıntı görebiliyor musun?

Firavun, ondan öncekiler ve kentleri alt üst olanlar, o yanlış ile geldiler.

Onlar, Rabb'lerinin Resul'üne karşı geldiler. Bunun üzerine onları şiddetli bir yakalayışla yakaladı.

Suyun taştığı günde, sizi o akıp gidende Biz taşıdık.

Onu sizin için bir öğüt yapalım, duyan kulaklar onu duysun diye.

Artık Sur'a bir tek üfleyişle üflendiği zaman,

Yeryüzü ve dağlar kaldırılıp, bir tek çarpışla parçalandığı zaman,

şte O Gün gerçekleşecek olan gerçekleşir.

Gök yarılır. O Gün, o zayıftır artık.

melek, onun çevresi üzerindedir. O Gün Rabb'inin Arş'ını yeni varlıklar taşırlar.

O Gün, arz olunacaksınız. Gizli saklı hiçbir şeyiniz kalmaz.

Kitabı sağından verilen kimse: "Alın, kitabımı okuyun." der.

Doğrusu ben, hesabımla karşılaşacağımı biliyordum.

Artık o, hoşnut olacağı bir hayat yaşayacak.

Mükemmel bir bahçede;

Olgunlaşmış meyveleri dallarından sarkmış bir haldedir.

Dünyada yapmış olduğunuz şeylerin karşılığı olarak, afiyetle yiyin ve için.

Kitabı solundan verilen kimse ise: "Keşke bana kitabım verilmeseydi." de;

"Hesabımın ne olduğunu hiç bilmeseydim." der.

"Keşke o bitmiş olsaydı."

"Malım-gücüm bana hiçbir yarar sağlamadı."

"Bütün saltanatım yok oldu."

"Onu tutun ve bağlayın."

"Sonra onu Cehennem'e atın."

"Sonra onu yetmiş arşın uzunluğunda bir zincire bağlayın."

O, O Azim Allah'a inanmıyordu.

Miskinin yedirilmesini teşvik etmiyordu.

Artık bugün, onun burada hiçbir koruyucusu yoktur.

Ve gislinden başka bir yiyecekleri yoktur.

Onu, yanlışlarında ısrar edenlerden başkası yemez.

Hayır! Gördüğünüz şeylere yemin ederim;

Ve görmediklerinize.

Kuşkusuz o, şerefli bir Resul'ün sözdür.

O, bir şair sözü değildir. Amma da inançsızsınız!

O, bir kahin sözü de değildir. Hiç öğüt dinlemiyorsunuz!

Alemlerin Rabb'inden indirilmedir.

Eğer Biz'im adımıza bazı sözler uydurmuş olsaydı;

Elbette onun bütün gücünü alırdık.

Sonra kesinlikle can damarını koparırdık.

Hiçbiriniz buna engel olamazdınız.

O, takva sahipleri için bir öğüttür.

Biz, sizden onu yalanlayıcıları çok iyi biliyoruz.

O, Kafirler için derin bir pişmanlıktır.

O, kesinlikle gerçektir.

O halde Azim Rabb'inin adını tesbih et.
