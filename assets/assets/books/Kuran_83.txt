İnşikak Suresi (الانشقاق)
Kuran-ı Kerim

Gök yarıldığı zaman,

Rabb'inin buyruğunu yerine getirdiği zaman,

Yeryüzü uzatıldığı zaman,

İçinde ne varsa atıp boşaldığı zaman,

Rabb'inin buyruğunu yerine getirdiği zaman,

Ey İnsan! Rabb'ine kavuşuncaya kadar didinip duracak ve sonunda O'na kavuşacaksın.

Kime kitabı sağından verilirse,

Hesabı çok kolay görülecek.

Ve sevinç içinde yakınlarına dönecek.

Fakat kime kitabı arkasından verilirse,

Ölüp yok olmak isteyecek.

Fakat alevli ateşe girecek.

O, dünyada yakınları içindeyken sevinçliydi.

O, kesinlikle dönmeyeceğini sanıyordu.

Bilakis! Rabb'i onu çok iyi görüyordu.

Şafak vaktine yemin ederim;

Geceye ve barındırdıklarına,

Dolunay halindeki Ay'a,

Kesinlikle tabakadan tabakaya bineceksiniz.

Onların nesi var ki iman etmiyorlar?

Kendilerine Kur'an okunduğu zaman secde etmiyorlar.

Aksine, Kafirler yalanlıyorlar.

Allah, onların içlerinde ne sakladıklarını en iyi bilendir.

O halde onları elem verici azapla haberdar et!

Ancak iman eden ve salihatı yapanlar hariç. Onlar için minnet altında bırakmayan bir ödül vardır.
